
In precedenza, abbiamo visto come generare un certificato per un utente. Successivamente, abbiamo analizzato come un client utilizzi il file del certificato e la chiave per interrogare l'API REST di Kubernetes al fine di ottenere un elenco di pod. Per farlo, il cliente invia una richiesta `curl` all'indirizzo del kube-apiserver, specificando la coppia di file (certificato e chiave) come opzioni. Questo processo viene poi validato dal server API per autenticare l'utente.

![[Pasted image 20241225121517.png]]

Possiamo ottenere lo stesso risultato utilizzando il comando `kubectl`. Per specificare le informazioni necessarie, possiamo utilizzare le seguenti opzioni:

- `--server`: specifica l'indirizzo del kube-apiserver.
- `--client-key`: indica il percorso al file della chiave privata dell'utente.
- `--client-certificate`: specifica il percorso al file del certificato dell'utente.
- `--certificate-authority`: fornisce il percorso al file del certificato dell'autorità di certificazione (CA) utilizzato per validare il certificato del server.

![[Pasted image 20241225121750.png]]

Possiamo però spostare tutte queste informazioni in un file di configurazione e specificarlo come flag

![[Pasted image 20241225121908.png]]

Per impostazione predefinita, `kubectl` cerca un file denominato `config` nella directory `HOME/.kube/`. Se creiamo un file di configurazione in questo percorso, non sarà necessario specificare ulteriori opzioni nel comando `kubectl`, poiché il client utilizzerà automaticamente le informazioni contenute in quel file per autenticarsi e comunicare con il kube-apiserver.




***
# KubeConfig file
**kubeconfig** è un file di configurazione utilizzato da `kubectl` e altri strumenti di interazione con Kubernetes per definire come connettersi a un cluster Kubernetes. Contiene informazioni necessarie per autenticarsi e autorizzarsi a interagire con il cluster.

## Formato
Il file Config ha **3 sezioni principali**:

- **Cluster**: Dettagli sul cluster Kubernetes (o i clusters) a cui ci si sta connettendo, inclusi l'endpoint del server API e le impostazioni di sicurezza (come certificati).
  
  Potremmo avere diversi cluster, es: Development, Production, Google

- **Utente**: Informazioni sull'utente o sul servizio che si sta utilizzando per autenticarsi, comprese le credenziali (come token, certificati o username e password).
  
  Potremmo avere diversi utenti, es: Admin, Dev User, Prod User
  Questi utenti possono avere diversi privilegi a seconda del cluster

- **Contesto**: Un contesto è una combinazione di un cluster, un utente e uno spazio dei nomi (namespace). Puoi avere più contesti nel tuo file kubeconfig e passare da uno all'altro facilmente.
  
  Definisce quale accaount utente verrà utilizzato per accedere a quale cluster
  Possiamo, ad esempio, creare un context `admin@production`  che utilizzare l'account amministratore per accedere al cluster `production`.
  
![[Pasted image 20241225123205.png]]

**NOTA**: Con questo processo non siamo configurando alcun tipo di accesso utente o autorizzazione nel cluster. Stiamo utilizzando utenti esistenti con i loro privilegi 

***
#### Dove specificare quale dato
- **`--server`**: Questo dato deve essere inserito nella sezione `clusters` del file di configurazione. In particolare, viene specificato sotto il nome del cluster, associando l'URL del kube-apiserver.
    
- **`--client-key`, `--client-certificate`, `--certificate-authority`**: Questi dati devono essere inseriti nella sezione `users`, poiché forniscono le informazioni di autenticazione necessarie per il client.

***
## File yaml
- Supponiamo di avere un cluster chiamato `my-kube-playgroung`

- Il file presenterà le 3 sezioni elencate sopra (sono tutti array)


```yaml
apiVersion: v1
kind: Config

clusters:
- name: my-kube-playground
  cluster:
	  certificate-autority: ca.crt
	  server: https://my-kube-playgroung:6443


contexts:
- name: my-kube-admin@playground
  context:
	  cluster: my-kube-playground 
	  user: my-kube-admin


users:
- name: my-kube-admin
  user:
	  client-certificate: admin.crt
	  client-key: admin.key
```

#### clusters
- **clusters**: Questa sezione definisce uno o più cluster ai quali ci si può connettere.
  
- **name**: `my-kube-playground` è il nome identificativo del cluster, che sarà utilizzato nei contesti.
  
- **cluster**: Contiene i dettagli del cluster:
    - **certificate-authority**: Qui dovresti specificare il percorso del certificato dell'autorità di certificazione (CA) utilizzato per verificare l'identità del server API: `/path/to/ca.crt`.
      
    - **server**: L'URL del server API del cluster Kubernetes, in questo caso `https://my-kube-playground:6443`, indica che il server API è accessibile su questa porta.

#### contexts
- **contexts**: Questa sezione definisce uno o più contesti, ciascuno dei quali è una combinazione di un cluster, un utente e uno spazio dei nomi.
  
- **name**: `my-kube-admin@playground` è il nome del contesto, utile per identificare quale combinazione di cluster e utente stai utilizzando.
  
- **context**: Contiene i riferimenti per il contesto corrente:
    - **cluster**: Specifica quale cluster utilizzare, in questo caso `my-kube-playground`.
    - **user**: Specifica quale utente utilizzare per autenticarsi, in questo caso `my-kube-admin`.
      

#### users
- **users**: Questa sezione definisce gli utenti che possono accedere al cluster.
  
- **name**: `my-kube-admin` è il nome dell'utente, che sarà utilizzato nei contesti.
  
- **user**: Contiene i dettagli di autenticazione per l'utente:
    - **client-certificate**: Specifica il percorso del certificato del client utilizzato per l'autenticazione, in questo caso `admin.crt`. Questo certificato dimostra l'identità del client (utente).
      
    - **client-key**: Specifica il percorso della chiave privata del client, in questo caso `admin.key`. Questa chiave deve corrispondere al certificato del client e viene utilizzata per firmare le richieste al server API.



---

## Utilizzo del file di configurazione

Una volta creato il file di configurazione, non è necessario creare un oggetto come facciamo normalmente. Il file rimane così com'è e viene letto direttamente dal comando `kubectl`, che utilizza i valori specificati al suo interno.

Ma come fa `kubectl` a sapere quale `context` scegliere, supponendo che ne siano stati definiti diversi?

Possiamo specificare il contesto predefinito da utilizzare aggiungendo il campo `current-context` al file di configurazione. Questo campo indica a `kubectl` quale contesto deve essere usato per le operazioni predefinite. Ad esempio:


```yaml
current-context: my-context
```

In questo modo, quando eseguiamo un comando `kubectl`, verrà utilizzato automaticamente il contesto specificato in `current-context`, senza la necessità di specificarlo ogni volta.

![[Pasted image 20241225125529.png]]




***
# Namespaces
Kubernetes consente di organizzare le risorse all'interno di un cluster attraverso l'uso dei **namespace**. Ogni cluster può essere configurato con più namespace, permettendo di isolare le risorse e gestire gli ambienti in modo più efficiente, ad esempio, separando gli ambienti di sviluppo, test e produzione.

#### **Configurazione di un Contesto con Namespace**
Possiamo configurare un contesto specifico per passare automaticamente a un namespace desiderato. Nella sezione `context` del file kubeconfig, possiamo aggiungere un campo denominato `namespace`. In questo modo, quando selezioniamo quel contesto, ci troviamo automaticamente all'interno del namespace specificato.

![[Pasted image 20241225131327.png]]




***
# Certificates in KubeConfig
Finora, abbiamo inserito nei campi relativi ai certificati i seguenti elementi: `ca.crt`, `admin.crt` e `admin.key`. Tuttavia, è consigliabile specificare i percorsi completi per garantire una maggiore chiarezza e correttezza:

- `/etc/kubernetes/pki/ca.crt`
- `/etc/kubernetes/pki/users/admin.crt`
- `/etc/kubernetes/pki/users/admin.key`


Esiste anche un altro modo per specificare le credenziali del certificato. Prendiamo ad esempio il certificato dell'autorità di certificazione (CA). Invece di utilizzare il campo `certificate-authority:/etc/kubernetes/pki/ca.crt` per indicare il percorso del file (contenuto del file visibile sulla destra)

![[Pasted image 20241225132224.png]]

Possiamo usare il campo:

**`certificate-authority-data:`**

In questo campo, puoi specificare direttamente il contenuto del file `ca.crt`, dopo averlo convertito in formato base64. Puoi fare ciò utilizzando il seguente comando:
```bash
cat /etc/kubernetes/pki/ca.crt | base64
```

Questa opzione è particolarmente utile per evitare problemi di percorso e semplificare la configurazione, poiché il contenuto del certificato è incluso direttamente nel file kubeconfig.

![[Pasted image 20241225132519.png]]

Potro poi decodificarlo con il comando:
```bash
echo "contenuto del file codificato" | base64 --decode
```









***
***
# COMANDI
Ci sono comandi per visualizzare e modificare il file di configurazione

- **Vedere il file attivo**
```bash
k config view
```

Elencherà i cluster, context ed utenti insieme al context impostato

![[Pasted image 20241225125823.png]]

**NOTA**: Se non specifichiamo quale file usare, userà il default posizionato nella cartella HOME/.kube


***


- **Vedere un configFIle specifico**
```bash
k config view --kubeconfig=<nome>
```

**NOTA**: Possiamo spostare il nostro file di configurazione nella directory `HOME/.kube/config` per renderlo quello predefinito. In questo modo, `kubectl` lo utilizzerà automaticamente senza la necessità di specificare il parametro `--kubeconfig`.

In questo modo, utilizzando il comando `k config view` otterrò quel file



***


- **Aggiornare il contesto corrente**
```bash
kubectl config use-context <nome-utente@nome-cluster>
```

Dove:
- **`nome-utente`**: rappresenta l'utente da definire per il contesto.
- **`nome-cluster`**: indica il cluster al quale si desidera collegare l'utente.
  
![[Pasted image 20241225130749.png]]