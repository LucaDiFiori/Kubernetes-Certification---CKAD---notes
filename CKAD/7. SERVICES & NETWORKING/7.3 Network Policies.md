Le Network Policies in Kubernetes sono uno strumento fondamentale per controllare il traffico di rete tra i Pod in un cluster. Immagina un'applicazione classica composta da tre componenti principali: un **web server** che serve il front-end, un **API server** che gestisce la logica di backend, e un **database server** per archiviare i dati. In uno scenario standard, i tre Pod che ospitano queste componenti possono comunicare liberamente tra loro, grazie al comportamento predefinito di Kubernetes, che permette a tutti i Pod di parlarsi senza restrizioni. Ma cosa succede se vuoi limitare queste comunicazioni?


***
## **Ingress ed Egress: il concetto base del traffico**

Per capire meglio, dobbiamo distinguere due tipi di traffico:

- **Ingress**: il traffico che arriva a un Pod. Ad esempio, le richieste HTTP che l'utente invia al web server sulla porta 80.

- **Egress**: il traffico che esce da un Pod. Per il web server, questo potrebbe essere una richiesta al server API sulla porta 5000.

In pratica, il traffico Ingress ed Egress descrive la direzione della comunicazione. Non importa cosa accade durante la risposta: ciò che conta è il punto di origine della richiesta.


***
## **La sicurezza di rete predefinita**

Di default, Kubernetes adotta una politica "All Allow", che consente a tutti i Pod di comunicare liberamente. Questo approccio è utile per configurazioni semplici, ma non è ideale in termini di sicurezza. Ad esempio, potresti voler impedire al web server di accedere direttamente al database, limitando questa connessione al solo API server. Qui entrano in gioco le Network Policies.


***
## **Che cos'è una Network Policy?**

Una Network Policy è un **oggetto Kubernetes** che permette di **definire regole per controllare il traffico verso e da uno o più Pod**. Queste regole possono specificare:

- Quali Pod possono ricevere traffico Ingress.
- Quali Pod possono inviare traffico Egress.
- Su quali porte è permesso il traffico.


***
## **Come funzionano le Network Policies?**

Le Network Policies si basano su etichette (**labels**) per identificare i Pod a cui applicare le regole. Ad esempio:

1. Etichetti il Pod del database con `app=db`.
2. Crei una Network Policy che consente l'Ingress verso i Pod con l'etichetta `app=db` solo da Pod con l'etichetta `app=api`, e solo sulla porta 3306.

Una volta applicata questa policy, tutto il traffico non specificato nella regola viene bloccato. In altre parole, le Network Policies sono basate su un approccio "default deny".

![[Pasted image 20241219094432.png]]


**Network policy Esempio**

![[Pasted image 20241219094705.png]]
Qui consento solo ingress traffic al db pod da parte dell' api-pod.

- **`policyType` (quale tipo di traffico consento)**: Sotto questo campo andremo poi a specificare se il tipo di traffico concesso sarà  **ingress**, **egress** o entrambi 
  
  **NOTA:** Supponiamo di attivare una NetworkPolicy che consenta al pod del database (`db-pod`) di ricevere traffico in ingresso dal pod dell'API (`api-pod`) sulla porta 3306, specificando `policyTypes: ["Ingress"]`.

	Non è necessario configurare regole aggiuntive per il traffico in uscita dal `db-pod` verso l'`api-pod`, perché Kubernetes, di default, consente le risposte alle richieste già autorizzate da una regola di ingress. Pertanto, il `db-pod` potrà inviare risposte alle query dell'`api-pod` senza che sia esplicitata alcuna regola di egress.

	In conclusione, **quando si configura una NetworkPolicy, è sufficiente concentrarsi sulla direzione in cui ha origine la richiesta (Ingress o Egress) e non è necessario preoccuparsi della direzione delle risposte**, che sono gestite automaticamente da Kubernetes.

	Se invece il pod volesse inviare richieste per suo contro all' `api-pod` dovrei settare una regola di egress



- **`Ingress`**: Una volta stabilito che il traffico da configurare è di tipo ingress, è necessario aggiungere il campo corrispondente (`ingress`) nella NetworkPolicy, specificando una o più regole (`rules`).
    
    Ogni regola può includere i seguenti campi principali:
    
    - **`from` (origine del traffico):** Questo campo definisce da quali sorgenti il pod può ricevere traffico. In esso si può configurare un `podSelector`, utilizzando l'opzione `matchLabels` per indicare l'etichetta associata ai pod da cui si desidera accettare il traffico.
        
    - **`ports` (porte consentite):** In questo campo si specificano le porte del pod (ad esempio, il `db-pod`) su cui è consentito ricevere traffico.


***
## **Struttura di una Network Policy**

Una Network Policy è definita in YAML e include:

- **apiVersion**: `networking.k8s.io/v1`
- **kind**: `NetworkPolicy`
- **metadata**: il nome della policy.
- **spec**: le regole e i Pod a cui applicarle.

```yaml
apiVersion: networking.k8s.io/v1
kind: NetworkPolicy
metadata:
  name: db-policy
spec:
  podSelector:
    matchLabels:
      app: db
  policyTypes:
  - Ingress
  ingress:
  - from:
    - podSelector:
        matchLabels:
          app: api
    ports:
    - protocol: TCP
      port: 3306
```

In questo caso, stiamo permettendo solo al Pod con l'etichetta `app=api` di inviare traffico al database sulla porta 3306.


**NOTA**: Quando si specifica la policyType (ingree/egress), il pod avrà restrizioni solo per il tipo specificato. Nel nostro esempio, solo il traffico ingress sarà regolato mentre l'egress resterà in modalità "all allowed"



***
## Name Space Selector 
Cosa accade se esistono più pod con lo stesso nome e la stessa etichetta (ad esempio diversi `api-pod`), ma distribuiti in namespace differenti?

Per impostazione predefinita, una NetworkPolicy consente a qualsiasi pod, in qualsiasi namespace, con un'etichetta corrispondente a quella specificata, di inviare traffico al pod soggetto alla policy.

![[Pasted image 20241219104034.png]]

Tuttavia, se vogliamo che solo l'`api-pod` all'interno del namespace `prod` possa raggiungere il nostro `db-pod`, dobbiamo specificare ulteriori restrizioni.

Per fare ciò, sotto il campo `podSelector`, aggiungiamo un campo `namespaceSelector` e specifichiamo l'etichetta associata al namespace desiderato. È importante notare che il namespace deve essere etichettato in precedenza per poterlo selezionare tramite la policy.

![[Pasted image 20241219104428.png]]


**NOTA**: Se nella mia network policy avessi settato solo il `namespaceSelector` e non il `podSelector` sollo il campo `from`:

```yaml
ingress:
- from
	namespaceSelector:
		matchLabels:
			name: prod
```

allora **tutti i pod appartenenti al namespace specificato sarebbero in grado di inviare traffico al pod**, mentre tutti i pod appartenenti a namespace esterni non avrebbero il permesso

![[Pasted image 20241219104838.png]]




***
## ipBLock

![[Pasted image 20241219105306.png]]

Supponiamo di avere un server di backup esterno al cluster. Essendo un elemento esterno, né il `podSelector` né il `namespaceSelector` risultano utili per configurare il traffico verso questo server.

Tuttavia, conosciamo l’indirizzo IP del server. Possiamo quindi configurare una Network Policy che consenta il traffico originato da indirizzi IP specifici.

A tal fine, possiamo utilizzare il campo `ipBlock`, che consente di specificare un intervallo di IP autorizzati a comunicare.

![[Pasted image 20241219105721.png]]

Gli elementi sotto il campo `from`, contrassegnati con un trattino (`-`), rappresentano le **regole**.  
Nel nostro esempio, ci sono due regole:

- Una regola basata su `podSelector` (che include anche il criterio di `namespaceSelector`).
- Una regola basata su `ipBlock`.

Queste regole seguono una logica **OR**, il che significa che il traffico è consentito se soddisfa uno dei due criteri.  
Tuttavia, nella prima regola, essendo presenti sia `podSelector` che `namespaceSelector`, il traffico è consentito solo se soddisfa **entrambi** i criteri.



**IMPORTANTE**: Se una regola presenta più selectors (ad esempio, `podSelector` e `namespaceSelector`), tutti i selectors devono essere soddisfatti contemporaneamente (**logica AND**) affinché il traffico sia consentito.  
Al contrario, se ci sono più regole all'interno del campo `from`, queste seguono una **logica OR**: il traffico sarà consentito se soddisfa almeno una delle regole definite.



Esempio:
Scrivendo in questo modo:
```yaml
ingress:
- from
	- podSelector:
		matchLabels:
			name: api-pod
	namespaceSelector:
		matchLabels:
			name: prod
```

 Avò questo traffico
![[Pasted image 20241219142033.png]]


Se invece scrivo:
```yaml
ingress:
- from
	- podSelector:
		matchLabels:
			name: api-pod
	- namespaceSelector:
		matchLabels:
			name: prod
```

Avrò traffico proveniente anche da namespace esterni (credo)






***
## EGRESS
Supponiamo ora che il nostro pod debba inviare del traffico al backup Server.
Aggiungere a `-Egress` al `policiTypes` ed il campo `egress.to`

![[Pasted image 20241219143005.png]]

In questo caso le `rules` sono specificate sotto il camp `to`


Wsempio 2:
```yaml
apiVersion: networking.k8s.io/v1
kind: NetworkPolicy
metadata:
  name: internal-policy
  namespace: default
spec:
  podSelector:
    matchLabels:
      name: internal
  policyTypes:
  - Egress
  egress:
  - to:
    - podSelector:
        matchLabels:
          name: payroll
      port:
        - protocol: TCP
        port: 8080

  - to:
    - podSelector:
        matchLabels:
          name: mysql
    port: 
      - protocol: TCP
        PORT: 3306
```

In questo esempio consento il traffico in uscita 
```yaml
  policyTypes:
  - Egress
```

Dal pod "internal"
```yaml
spec:
  podSelector:
    matchLabels:
      name: internal
```

Verso i pod payrol e msql sulle porte 8080 e 3306
```yaml
  egress:
  - to:
    - podSelector:
        matchLabels:
          name: payroll
      port:
        - protocol: TCP
        port: 8080

  - to:
    - podSelector:
        matchLabels:
          name: mysql
    port: 
      - protocol: TCP
        PORT: 3306
```




***
## **Punti importanti da ricordare**

1. **Supporto del plugin di rete**: Non tutti i plugin di rete Kubernetes supportano le Network Policies. Soluzioni come Calico, Weave-Net e Kube-Router le supportano, mentre Flannel no.
2. **Regole implicite**: Se una Network Policy viene applicata a un Pod, tutto il traffico non esplicitamente permesso viene bloccato.
3. **Test e debug**: È importante testare le policy per assicurarsi che rispettino i requisiti di sicurezza senza interrompere il flusso del traffico necessario.






***
***
# COMANDI

**Creare una Network Policy**
```bash
kubectl create -f network-policy.yaml
```

**Controllare le Network Policies esistenti**
```bash
kubectl get networkpolicy
```

**Descrivere una Network Policy**
```bash
kubectl describe networkpolicy <nome-policy>
```


**Vedere su quale pod è applicata la policie**
```bash
kubectl get netpol <nome-polici>
```

Nell'output avrò `POD-SELECTOR` con qualcosa come `name=<nome-pod>`. Quello sarà il pod su cui è applicata la policie